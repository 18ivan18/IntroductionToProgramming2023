# Задача 1.

Едно число се нарича специално, ако то се дели без остатък едновременно на 3, на 5 и на 7 и НЕ се дели на никое друго число (1 и самото число се пренебрегват). Да се напише програма, която чете произволен брой неотрицателни цели числа от стандартния вход и намира сбора на тези от тях, които са специални. Въвеждането на числата продължава докато потребителят въведе нула.

```
Пример:
105 (се дели на 3, 5 и 7, но не се дели на друго просто число)
315 (също се дели на 3, 5 и 7, но не се дели на друго просто число)
210 (също се дели на 3, 5 и 7, но се дели и на 2)
0
Сумата е 420.
```

# Задача 2.

Даден е масив days от 31 булеви стойности, които отбелязват работните и почивните дни в един месец. В масива с 1 се отбелязват работните дни, а с 0 почивните. Да се напише програмен фрагмент, който въвежда от стандартния вход брой на дните, в които даден човек може да бъде в отпуск и пресмята дължината на най-дългата възможна последователна ваканция. Програмата да отпечатва на екрана и номерата на работните дните, които човек трябва да заяви като отпуск. Ако има две възможни решения, да се изведе това, което започва по-късно през месеца.

```
Пример:
Days off: 7 days: 1 0 0 1 1 1 1 0 0 0 1 1 1 1 1 0 0 1 1 1 1 1 0 0 0 0 0 1 1 0 0
Изход: 16 Дни в отпуск: 18 19 20 21 22 28 29

Обяснение: [1, 0, 0, 1, 1, 1, 1, 0, 0, 0, 1, 1, 1, 1, 1, 0, 0, 1, 1, 1, 1, 1, 0, 0, 0, 0, 0, 1, 1, 0, 0 ]
```

# Задача 3.

Да се напише програмен фрагмент, който въвежда масив от малки латински букви (lettersArr) с максимална дължина ARR_SIZE от стандартния вход.

- да се изведат всички уникални символи, които се срещат само веднъж в масива, по азбучен ред.

За решението на задачата НЕ е позволено копиране и разрушаване на текущия масив.

Пример: lettersArr: {'p', 'r', 'o', 'g', 'r', 'a', 'm', 'm', 'i', 'n', 'g'} Резултат: a i n o p.

- да се премахнат всички дублиращи се символи от оригиналния масив, като се запази само тяхното първо срещане.

Пример: lettersArr: {'p', 'r', 'o', 'g', 'r', 'a', 'm', 'm', 'i', 'n', 'g'} Резултат: {'p', 'r', 'o', 'g', 'a', 'm', 'i', 'n'}
